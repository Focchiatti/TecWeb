<div class="notizia"><h1>Mr Robot va a una festa di hacker nella prima foto della stagione 3</h1><h1>2017-12-11</h1><h2>MrRobot</h2><p>A ottobre l'acclamata serie tv Mr. Robot farà ritorno per una terza stagione. oggi Entertainment Weekly ha diffuso la prima foto ufficiale dei nuovi episodi che mostra Elliot (Rami Malek) sorprendentemente sociale a un incontro di hacker. A quanto pare la comunità di hacher sembra piuttosto positiva di fronte allo stato del mondo. "La seconda stagione vedrà Elliot pronto a riprendere in mano la propria esistenza e a combattere contro le persone che lo stanno usando" ha spiegato il creatore della serie Sam Esmail, svelando che il team al centro dei dieci nuovi episodi sarà la disintegrazione. "Elliot non si lascerà più andare e non permetterà che questo accada."</p></div>
<div class="notizia"><h1>Ultima puntata vicina?</h1><h1>2017-11-11</h1><h2>Greys Anatomy</h2><p>Grey's Anatomy ha da poco raggiunto il grande traguardo delle 300 puntate e sembra procedere spedito verso nuove stagioni ma, secondo alcune ipotesi che circolano ultimamente, sembra che la serie ci stia mandando dei segnali per indirizzarci vero la conclusione. Grey’s Anatomy ultima puntata: ecco cosa potrebbe succedere! Shonda Rhimes è recentemente passata a Netflix, firmando un contratto per la realizzazione di nuove serie tv e, anche se questo non implica che le sue serie verranno automaticamente chiuse, è un elemento da tenere in considerazione. Il fatto che lei indirizzi i suoi interessi altrove, potrebbe portarla a decidere di chiudere Grey’s Anatomy, così come sta accadendo per un’altra delle sue serie, Scandal? Shonda Rhimes, comunque, ha garantito in più di un’occasione che non sa quando Grey’s Anatomy finirà e che, per il momento, il suo obiettivo è quello di battere il record delle 15 stagioni di E.R. – Medici in prima linea.</p></div>
<div class="notizia"><h1>Cranston, pianto per stop Breaking Bad</h1><h1>2017-10-20</h1><h2>Breaking Bad</h2><p>Ironico, trascinantee: Bryan Cranston, che ha dato vita per cinque stagioni a Walter White, il professore di chimica malato terminale nella serie cult Breaking Bad, al Giffoni Film Festival ha conquistato i ragazzi, regalando anche un esilarante mini monologo improvvisato in grammelot italiano/napoletano. Non nasconde con quanta emozione abbia detto addio al personaggio. 'Ho pianto alla fine di 'Breaking Bad', ma penso che l'autore Vince Gilligan, abbia creato la perfetta fine per la storia". L'attore 61 enne, ha raggiunto il successo dopo oltre 20 anni di gavetta, con oltre 150 ruoli all'attivo, vincitore di 6 Emmy e un Golden Globe, e ha ottenuto nel 2016 la prima nomination all'Oscar per Trumbo. Ha ora in uscita l'atteso Last Flag Flying di Richard Linklater, seguito ideale di L'ultima corvé di Hal Ashby; ha da poco finito Untouchable, il remake Usa di Quasi Amici, con Nicole Kidman e Kevin Hart e sarà tra le voci del nuovo film animato di Wes Anderson, Isle of dogs.</p></div>
<div class="notizia"><h1>Messico, ucciso assistente di produzione: cercava location per la quarta stagione della serie</h1><h1>2017-10-10</h1><h2>Narcos</h2><p>Il suo era un ruolo fondamentale, trovava le location migliori per poter girare un film, o una serie tv, in un territorio difficile come quello messicano. Un lavoro che gli è costato la vita: Carlos Muñoz Portal è stato trovato morto proprio mentre cercava i luoghi in cui girare la prossima, la quarta, stagione della serie di Netflix Narcos. Trentasette anni, assistente di produzione, Muñoz Portal è stato ucciso in un'area vicina al confine con lo stato dell'Hidalgo, nel comune di Temascalapa. Beffa del destino, è stato assassinato esattamente come potrebbe accadere in una scena di Narcos: il corpo crivellato di colpi, poi nascosto nel bagagliaio della sua auto. In una zona che vanta il tragico primato del numero più alto di omicidi in tutto il Messico: solo nel mese di luglio ne sono stati registrati 182.</p></div>
<div class="notizia"><h1>Annunciata la terza stagione della serie</h1><h1>2017-07-24</h1><h2>MrRobot</h2><p>È fissato per l'11 ottobre l'esordio della terza stagione della pluripremiata serie cult firmata da Sam Esmail, con Rami Malek nel ruolo dell'hacker sociopatico Elliot Alderson. Ripartiamo dunque dai colpi di scena e dai cliffhanger del finale della stagione 2 per provare a riflettere su cosa aspettarci da Mr. Robot per il prossimo autunno.</p></div>
